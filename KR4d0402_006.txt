# -*- mode: mandoku-view; -*-
#+TITLE: 富山遺稿
#+DATE: 2015-08-25 00:07:41.910095
#+PROPERTY: ID KR4d0402
#+PROPERTY: BASEEDITION WYG    
#+PROPERTY: JUAN 卷六
<pb:KR4d0402_WYG_006-1a>¶
欽定四庫全書¶
　富山遺稿巻六¶
　　　　　　　　　　　　　宋　方䕫　撰¶
　五言律詩¶
　　夜坐¶
竹翠濃如滴絺涼薄似空遐觀山缺處露坐月明中計¶
較圍碁勝喧呼琢句工畏途誰觸熱衣袂漲塵紅¶
　　宿赤山嶺¶
<pb:KR4d0402_WYG_006-1b>¶
杖屨過山東一重髙一重雲烟呈晩色雨露洗秋容偃¶
蹇石伏虎連蜷木寓龍夜深横短笛獨宿最高峯¶
　　雨雪交作¶
雪晴那復雨雨雪苦纒綿連月無行地窮冬不見天穴¶
居貍䑛掌水宿鷺聨拳更道深山裏翁飢歇午烟¶
　　吾生¶
行年四十九忽忽笑浮生客少真成懶兒多半學耕閒¶
身窮縛急壯志老圖成自號知非子悠然仕止情¶
<pb:KR4d0402_WYG_006-2a>¶
　　春晩憶弟¶
自歎形容改空驚嵗月更黠蠶附繭死怨鳥寄巢生歉¶
歲愁親故貧家分弟兄江南芳草地此别若爲情¶
　　秋夜¶
露白初濡木星虚漸集房蛾飛爭墮水魚退急投梁搗¶
練隄防冷収禾凖備荒只愁棗紅地萬馬逐殘羌¶
　　冬日¶
冬晴不作雪無處聴寒號山外一輪起霧中三丈高曝¶
<pb:KR4d0402_WYG_006-2b>¶
肩樵解褐曬翼鳥遺毛不特寒梅早牆隂發露桃¶
　　早行¶
早行理歸装殘燈耿曙光開門半山月立馬一庭霜鐘¶
響知雲寺波聲認石梁脩途留不住去去出山荘¶
　　山行(此以下東安所作/)¶
幽懷浩難冩倚徙一枝藤春蔓雲根草寒流石罅冰山¶
行千萬轉茶話兩三僧亭下尋歸渡漁舟喚不譍¶
　　晚坐二首¶
<pb:KR4d0402_WYG_006-3a>¶
羲娥相逐走嵗月不饒人露重棲翰倦月明歸夢頻還¶
家如過客落地即成親世路秋風早悠悠多賤貧¶
　　　又¶
蘋風入疎竹紅影颭窻扉逺地猶爲客寒閨未寄衣絲¶
蟲墮復上旅雁去還歸寄語水曹裔相期老翠㣲(謂存/耕也)¶
(與吾/同庚)¶
　　雜興¶
旅雁南猶北絲蟲墮復粘流年忙裏過衰髪暗中添記¶
<pb:KR4d0402_WYG_006-3b>¶
事推銀管㝷題探玉籖區區淡生活與世異酸甜¶
　　游渌渚¶
朝遊伍胥渡暮投杜主祠緑蕪髙犢背紅雨瘦花枝夾¶
道鳴腰鼔輕舟颭彩旗蹇驢寒服客未許看腰肢¶
　　曉行二首¶
百年長擾擾無地寄浮蹤客醉傷春酒人行送曙鐘烟¶
霏啼謝豹星斗壓盧龍笑共孤雲往歸投江上峯¶
　　　又¶
<pb:KR4d0402_WYG_006-4a>¶
百折飄香路千攢疊翠鄉㫁橋人蹬蘚低樹女剃桑泊¶
店風烟靜問途山水長新歸愁復去佇立轉蒼茫¶
　　秋興四首¶
坐卧足清幽何須定逺侯一簷霜竹月四壁夜蟲秋酒¶
不推辭醉詩能㫁送愁可憐江令老萬里返南州¶
　　　其二¶
西窻幽絶處懶與老相便燕伴遲歸客潮推逆上船照¶
杯窺戸月注硯養花泉近藁無新語歸來學釣鯿¶
<pb:KR4d0402_WYG_006-4b>¶
　　　其三¶
孤跡寄滄洲浮雲無去留大山招楚些小海傍呉謳相¶
値誰非我欲歸春復秋西風葛溪路衣袖晩颼颼¶
　　　其四¶
故里千山逺荒城八月寒霜椑餘鳥啄社雨洗魚殘紫¶
塞跑風鬛青冥縦露翰㣲生獨不化羈紲老江干¶
　　秋晩雜興十二首¶
　　　其一¶
<pb:KR4d0402_WYG_006-5a>¶
深秋轉蕭索木葉滿荒城逝水流年景西風逆旅情圉¶
監通馬語籠養變禽鳴吾道知衰久人都一概聲¶
　　　其二¶
烏桕數家村漁樵自作鄰舊墳前日發富室近來貧古¶
道狐成怪深山鬼作人茫茫塵世事無處問蒼旻¶
　　　其三¶
天涯誰道逺嶺海接并幽馬帶交河種人穿真臘裘梅¶
花南國夢苜蓿故宫秋安得方仙道飄飄訪十洲¶
<pb:KR4d0402_WYG_006-5b>¶
　　　其四¶
月去極百度天行水四旁渥洼駒汗血婆緑宇旁行朔¶
雨夏猶雪南苞冬未霜地中在何處無便向嵩邙¶
　　　其五¶
門前呉越路㡬步隔紅塵學課九千字年書十二神殷¶
牀馳道馬隔岸渡橋人自愧樊籠裏飛騰未有因¶
　　　其六¶
地占繁雄郡人奔財賦疆北僧泥佛相南客賈胡装打¶
<pb:KR4d0402_WYG_006-6a>¶
穀拳毛馬彈箏跕躧娼西風愁世路無路立蒼茫¶
　　　其七¶
青溪溪上路書劍此棲遲凉月穿衣褐寒波照髩絲古¶
桐傳賀若横玉犯龜兹不為傷秋老孤吟自可悲¶
　　　其八¶
誰作百年客聊隨三宿僧詩皆傳妙品禪未悟中乘曉¶
枕空鳴角秋窻夜剔燈欣欣㑹心處走墨剡溪藤¶
　　　其九¶
<pb:KR4d0402_WYG_006-6b>¶
蟲壁話秋闌西齋日巳寒堦鳴辭故葉水擊跕飛翰路¶
接千峯榭潮通百丈灘葛仙無處覓我欲問燒丹¶
　　　其十¶
夜魄湛精氣冰魂消瘴氛寒洲沙印篆荒樹葉鐫文詞¶
度栁三變書臨顧八分誰憑當道勢擡舉上青雲¶
　　　其十一¶
蕭索巳秋色空濛欲暮天平蕪荒樹外疎栁㫁橋邉山¶
暝殘雲合波停碎月圓眼前森萬境忽忽暗彫年¶
<pb:KR4d0402_WYG_006-7a>¶
　　　其十二¶
客來銀水北叩我老生涯裘褐多捫蝨田蕪半種𤓰文¶
章動窮髪碑板過流沙終竟成何事逄人莫浪誇¶
　　世之詠物者採春花而落秋實余欲矯其失作冬¶
　　果十詠¶
橘橙吾臭味豈特是情親三寸燕南異一雙甌水珍色¶
包金錯晚香擘玉纎春無復承平事天恩徧貴臣¶
　　　右柑¶
<pb:KR4d0402_WYG_006-7b>¶
果緑景初好花開日正寒嚼香流玉瀣分熟剪金丸淮¶
枳標殊性甌柑並二難無人徴包貢蓬殿淚闌干¶
　　　右橘¶
人皆遺外像爾獨取皮毛露顆團黄玉春枝剪緑袍搗¶
虀燒雨韭飛縷薦霜螯南橘應同派誰云僕命騷¶
　　　右橙(翠橙春後可食肉/)¶
自是雪香骨風霜閱四時紙包防蠆尾泉浸浴瓊肌不¶
作離愁斧能爲潤肺醫看渠津潤處詩就已涎埀¶
<pb:KR4d0402_WYG_006-8a>¶
　　　右梨¶
秦燕千樹地富貴出山荘外作蝟毛磔中含雞子黄懸¶
枝開霽日芽緑候春陽毎憶和兒炒如今去故鄉¶
　　　右栗¶
共祖青龍寺分支金谷湄擣生澄水漆摘熟剥霜皮半¶
啄餘秋鳥羣偷縳夜貍長卿消病久清冷慰詩脾¶
　　　右椑¶
萬株名古寺近復說東陽翠樹駢頳卵燒空炯夜光果¶
<pb:KR4d0402_WYG_006-8b>¶
堪凉渴朔葉復草顛張欲上潼江去尋思石蜜霜¶
　　　右柿¶
有木出蠻鄉生居萬仭岡凌烟圖朽質中水濯青裳細¶
剥瓊肌瑩香浮琱俎光尸蟲穴何處食果得奇方¶
　　　右榧¶
辛苦學淘河尋根不仗柯千虬蟠下土尺玉浸清波自¶
笑抽絲亂従渠鑿竅多誰分冰片片一醉洗沉疴¶
　　　右藕¶
<pb:KR4d0402_WYG_006-9a>¶
種自塗林得名隨博望來半因霜虐重多爲雨滛開粒¶
破冰生骨房分珠帶胎玉匙飛一餉爲我配金罍¶
　　　右榴¶
　　别徐雪岡¶
春曉杏花路逄梅憶故知一年離别恨㡬度唱酬詩風¶
雪愁歸路闗山隔後期欲言難即見臨水寄相思¶
　　别子聲諸友¶
祗有去日數悠悠嵗月除再三來使語千萬故人書老¶
<pb:KR4d0402_WYG_006-9b>¶
况難爲别親情暫以疎往來愁道路吾道竟何如¶
　　夜坐¶
風葉夜蕭騷寒燈照寂寥冷泉和月汲殘葉帶霜燒半¶
白吟髭茁餘紅醉臉潮舊來樵牧地小隠不須招¶
　　山居二首¶
幽人在何處東崦是吾家小澗石楠樹疎籬木槿花林¶
深啼蜀鳥水滑搗胡麻五字山居偈長吟老嵗華¶
　　　又¶
<pb:KR4d0402_WYG_006-10a>¶
柴扉終日掩一室靜無塵久坐巳穿塌髙眠不秃巾詩¶
腸愁境樂酒面老年春自有白雲隔無勞麾俗人¶
　　早行臨安道中¶
早行髙坎市遺構草新青敗壁蝸留篆空棺狐讀經落¶
花新舊恨别酒短長亭惟有松林下寒梅尚獨醒(駱氏/今家)¶
(於松林/之故菴)¶
　　燈下書懐二首¶
浮生㡬半百况復値秋闌瘦地年年旱貧家種種難兒¶
<pb:KR4d0402_WYG_006-10b>¶
因廢學懶妻爲典衣寒吾意憐文墨時時展卷看¶
　　　又¶
青雲謝足下流水暗門闌生計作詩苦客愁行路難老¶
慙鞍馬晚窮笑硯蟾寒嵗暮餘松菊留人仔細看¶
　五言排律¶
　　過棠山徐墳欲招通甫不果晩憇景德觀以歸寄¶
　　通甫¶
送春過棠峯假步自登眺行田走詰屈攀磴上&KR0772;窱岡¶
<pb:KR4d0402_WYG_006-11a>¶
巒聳四圍厓壁儼雙峭野芳躑躅紅林宿離黄呌感彼¶
松下人脆甚風中燎精靈散埃氛骨肉蔽窾竅晝眠嘷¶
狐狌夜照飛熠燿朗悟豁餘悲清響發長嘯思君客沃¶
洲對面隔蓬嶠扣門乏因縁更僕煩請召流落俱異鄉¶
節奏本同調風髙鷁退飛月落牛反噍夷猶憇仙宫酬¶
答領道要幽尋屋種梅雜坐逕披藋棋枰夜半局丹竈¶
晝殘燒心期迥獨詣世誘浩難掉詩興逼行雲樹色留¶
晩照拾翠記前遊舉白倒餘釂桐尾隠寶匣龍文掩魚¶
<pb:KR4d0402_WYG_006-11b>¶
鞘何日聨華鑣葭(闕/)亂漁釣¶
　　逺遊四十韻¶
介士苦拘檢䇿士妙籌度俠窟養聲譽宦海髙階爵紛¶
然殊門戸何能脫韁索自憐心期逺雅與俗物薄潜光¶
瑩璆璧幽芬結蘺葯濯濯出山泉亭亭横空鶚挾䇿誤¶
中眉投耒悲失脚文圍嚴靷鞅詩戰淬鋩鍔梯飈轉南¶
溟銘山蕩朔漠君門虎豹嚴天路鬼神惡髙唱不逄和¶
貴售屢遭却龍移厓垠崩鼇掉海湖涸運流數遷謝時¶
<pb:KR4d0402_WYG_006-12a>¶
改異今昨乃翁安事書此輩宜疎濶三年屠蛟蚪無用¶
閑猛斫百金買砂青不售虚奇藥日月雙飛奔身世兩¶
寂寞夜雨暗燈火秋月冷籬落不甘軟弱吞坐受飢窮¶
縛萬里落半途全局差一着逝将故人心共赴青雲約¶
東遊畧蓬壺南望趍衡霍鼎中珠還返腰下寶踴躍朝¶
真玉皇頷問道金仙諾青邱啓𤣥命白虎司祕鑰朱實¶
足我糧靈液共我酌睠我上界仙差勝生民樂危登望¶
沙界横潰煎鼎鑊氈毳宅呉楚戈鋋血川洛冠纓望豺¶
<pb:KR4d0402_WYG_006-12b>¶
狼羅綺逐猱玃枯根痛芟薙弱肉生啖嚼離離盡邱墳¶
莽莽空城郭悲來愴長懐悟去念遐託相期離塵垢有¶
便上寥廓翹跡霄漢隔動步窮途錯機闗暗施張爪距¶
猛挐攫盆瓶喧蠛蠓旦暮算渠畧紛紛自起滅泛泛無¶
棲泊雲烟渺空山浪濤赴舊壑他日欲相知姓名寄歸¶
鶴¶
　¶
　富山遺稿卷六¶
