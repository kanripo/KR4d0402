# -*- mode: mandoku-view; -*-
#+TITLE: 富山遺稿
#+DATE: 2015-08-25 00:07:41.964792
#+PROPERTY: ID KR4d0402
#+PROPERTY: BASEEDITION WYG    
#+PROPERTY: JUAN 卷九
<pb:KR4d0402_WYG_009-1a>¶
欽定四庫全書¶
　富山遺稿卷九¶
　　　　　　　　　　　　　宋　方䕫　撰¶
　七言律詩¶
　　雜興¶
溪上寒窻面緑漪孤蹤漂泊渺天涯愁聴火令抛長檠¶
醉折花籌記小詩鶯語難尋春去處鄉心偏等夢囬時¶
文章滿腹知何用落得奔波兩鬢絲¶
<pb:KR4d0402_WYG_009-1b>¶
　　重午¶
楚鄉節物又今朝老大催人不肯饒嵗久菖花初見面¶
病多艾葉已盈腰浪濤何處尋沉魄菰黍無心逐畫橈¶
莫到獨醒空過了旗亭風急又相招¶
　　次韻稼隠上徐雲岫喜復貢舉¶
天闕誰推破旱雷蟻封鼠壤一時開雲飛逺岫無心出¶
春逐行人有脚來桂窟舊遊空雨露棘闈前度没蒿萊¶
短衣儻逐前麾去解向淮頭破賊囘¶
<pb:KR4d0402_WYG_009-2a>¶
　　沃祥卿次前韻見寄和以答之¶
羨君古洗刻雲雷苞裹珍竒祕不開亭枕寒流隨浪動¶
樓横空翠約雲來吟箋題滿投囊賀夀斝光浮戱綵萊¶
欲洗炎埃無處所玉梅泉下日千囘¶
　　次韻通甫喜復貢舉¶
當年塗抹笑東施羣動儇儇各自飛不分前程移岸谷¶
至今遺恨滿庭闈文章老去攻詩律富貴年來發禍機¶
世上英雄君與操誰甘終老故山歸¶
<pb:KR4d0402_WYG_009-2b>¶
　　秋興¶
笑呼笻竹過溪東摵摵秋聲到井桐落日逺山疑有雨¶
孤村古樹欲攅空貪嘶馬飽銜花草趂食魚肥墮水蟲¶
歸對書檠人不寐鄉愁怕入夢魂中¶
　　木犀¶
下土花中第一流移根自笑此生浮獨依上界清虚府¶
滿貯青冥沆瀣秋稜葉風翻低散亂蒼皮蟲蝕老雕鎪¶
醉來徑向高寒處自駕青鸞擁玊虬¶
<pb:KR4d0402_WYG_009-3a>¶
　　　又¶
蒼蒼珠樹俯寒流析木津頭戯拍浮褐鳯摶風朝紫極¶
硯蟾滴露冩清秋返魂香倩羅裳貯碍月枝憑玉斧鎪¶
夜景未闌清入骨蕭蕭鱗甲卧癡虬¶
　　　又¶
緑衣年少正風流手折高枝喜氣浮三樹獨標仙窟種¶
四花分占玉壺秋濃薰藥杵長舂搗清逼詩肝巧斵鎪¶
世上紅兒那可比試将此句問羅虬¶
<pb:KR4d0402_WYG_009-3b>¶
　　食西𤓰¶
恨無纎手削駞峯醉嚼寒𤓰一百筩半嶺花衫粘唾碧¶
一痕丹血搯膚紅香浮笑語牙生水凉入衣襟骨有風¶
從此安心師老圃青門何處問窮通¶
　　景徳觀陳道士圃多菊覓其種栽並寄以詩¶
愛藥仙人醉不歸秋光次第入𤣥都蝶隨露蘤移花墢¶
風逼寒香落酒壺老去君方空結習興來我欲劚荒蕪¶
和篇應與花俱到換得驪龍百斛珠¶
<pb:KR4d0402_WYG_009-4a>¶
　　送呉友直過呉門省親¶
海濶天南不盡頭雁來豈爲稻粱謀飄零骨肉憐杯酒¶
老病形骸戀破裘(時有/足疾)日暮片雲勞望眼天寒孤棹發¶
行舟十年冷落江鄉夢願借西風過橘州¶
　　次韻雪岡徐景星二首¶
阿咸秀出竹林邉千古風流有此賢獨向詩盟參古律¶
不隨世態異憎憐夜光照耀需他日汗血奔騰出少年¶
乞我飛霞與青玉夜深環珮韻璆然¶
<pb:KR4d0402_WYG_009-4b>¶
　　　又¶
窮腹便便詫老邉敢将文字厭前賢愁懐不作功名想¶
衰鬢従教兒女憐客路知心惟有月書燈話舊更何年¶
欲投名字來吟社巳濕寒灰不復然¶
　　今嵗吾鄉頗稔而収成値雨夜坐有懐二首¶
千歩平塲築杵齊西風墟落轉凄迷要教嵗計収霜稻¶
不分時長弄雨粞(諺以細雨爲雨/粞猶言雨毛也)曩祝汙邪酬願望近¶
居畏壘費推擠先生莫戀無錢飯定把長鑱理舊畦¶
<pb:KR4d0402_WYG_009-5a>¶
　　　又¶
蕭蕭疎雨未調霜空向寒堦滴夜長風激木圍如撼枕¶
蟲號土穴欲扶牀蟻傾清濁香浮甕蠏劈尖圓黄戴筐¶
獨背殘燈眠未穏夢尋歸路到枌鄉¶
　　次韻陳道士和徐星韻見寄¶
寄跡琳宫絳闕邉聚星家世楚先賢但留法界寸田在¶
不要窮途衆目憐談客由來無負郭詩盟此去定忘年¶
吾衰有分非君獨休羨千金有計然¶
<pb:KR4d0402_WYG_009-5b>¶
　　　又¶
不将書劍奮窮邉藥裹君臣酒聖賢笑我文章全乏用¶
従渠心目兩相憐叅同顛倒長生訣大衍推尋過去年¶
莫把詩狂壓師服興來還解賦超然¶
　　次韻沃祥卿見謝¶
屢緣倦翼發虚彈抛擲明珠不憚難但見雲烟歸筆下¶
不知風雨做秋闌枌鄉人在依餘熱桑落春濃壓早寒¶
時鼓梅花無譜曲坐中驚倒董庭蘭¶
<pb:KR4d0402_WYG_009-6a>¶
　　　又¶
有道論心知巳少世情開口向人難滴愁細雨驚秋暮¶
照睡青燈伴夜闌文席知君容孔暖孤吟愧我勝郊寒¶
浮花浪蕊何須數嵗晩歸來看石蘭¶
　　遊碧沼寺(即晉郭文舉舊隠/)¶
古寺蕭蕭晝閉房我來無處覓春陽門前緑靜江湖汛¶
松下清隂暑月凉空寄郭公留舊隠愁聴望帝㫁離腸¶
借君拍板都無用看盡伶優老戯塲¶
<pb:KR4d0402_WYG_009-6b>¶
　　接花¶
枝頭信手奪春工要借并州一割功𤓰栁皮粘混金碧¶
梅桃根換變鉛紅笑談自分求孫叔形似應難想孟公¶
却怪后皇同種橘過淮便隔馬牛風¶
　　清明遊塔山¶
海山鼇骨白如銀况是青山溟滓君不見黄泉沽紀釀¶
但驚紅雨落劉墳百年塵土鎖連骨一幅功名碑刻文¶
欲返㫁魂呼不醒歸塗賓従醉紛紛¶
<pb:KR4d0402_WYG_009-7a>¶
　　清明後一日¶
老年光景轉風輪惆悵清明又一春飛燕雙雙新舊恨¶
長亭五五往來人揩磨病眼朱成碧補接新花假像真¶
要覓西江千斛水拂衣徑去洗淄塵¶
　　遊苦竹徐墳値雨¶
數聲呼我竹溪鷞烟雨蒼茫苦竹岡半徑暮山浮翠滑¶
一渠春水落紅香無人羞乞墦間肉有酒空澆地下郎¶
萬化盡時終閉骨醉來誰復笇彭殤¶
<pb:KR4d0402_WYG_009-7b>¶
　　次韻通甫至日¶
先生熨眼洗浮埃共看梅邉節物來破悶好詩勝搔背¶
澆寒新酒似淋灰賓主風裁推滕閣弟子聲名詠有臺¶
憐我嵗華相逐老應将暖律發枯荄¶
　　别通甫¶
歸途渺渺廹年華囘馬如飛不用撾遥指荒村沽竹葉¶
獨行殘月看梅花不嫌問路征夫冷頗訝迎門穉子譁¶
爲報江邉羈客道投林莫作後棲鴉¶
<pb:KR4d0402_WYG_009-8a>¶
　　春歸雜興三首¶
白首青燈滯一鄉不将遲暮照韶光經風魏紫埋傾國¶
破曉離黄殞折楊老去功名隨夢㫁别來雲水隔天長¶
此生聚散何時了定計歸鋤五畆荒¶
　　　又¶
雙丸不肯駐頺光宇宙悠悠萬物長寂寞餞春風雨裏¶
笑歌睹命綺羅鄉破衾自卧三椽月枯硯猶耕萬卷莊¶
未脫書生窮口債向人時復說文章¶
<pb:KR4d0402_WYG_009-8b>¶
　　　又¶
東皇歌闋祖青宫借我鋒旗併送窮繭栗潤含萌竹露¶
槍旗香過焙茶風花殘來嵗須重發日郤何時定再中¶
惆悵浮蹤底處所夢隨飛絮故園東¶
　　賀山房先生得孫¶
晩節歸來緑野堂傳家衣鉢付諸郎喜存千載古罍洗¶
初聴九苞雛鳯凰春蚤桐枝新濯秀日長棣蕚賸流芳¶
公家好事聨翩在首寄詩篇冩弄璋¶
<pb:KR4d0402_WYG_009-9a>¶
　　次韻沃梅泉見寄詠稼隠相過之樂併督作詩¶
星聚何曽奏少㣲浮萍桂海偶相隨摻袪東閣吟梅處¶
眵目寒窻㸃易時自嘆兩翁餘口業懸知千載有心期¶
啼猿唳鶴初無事怕有行人怪說詩¶
　　　又¶
梅壓滄浪宻復疎臨流㡬度濯緌絇侯封富貴歸千首¶
身計行装挂一壺文飲暫教吾軰共騷壇誰道我軍孤¶
汾亭洗盡箏琵耳重理絲桐絙老梧¶
<pb:KR4d0402_WYG_009-9b>¶
　　次對稼隠病後見寄¶
自憐數米續晨炊飢火空時萬想虛富貴由來如夢鹿¶
江湖是處可&KR0245;魚風輪嵗月催人老水鏡襟懐與世殊¶
書信柴胡俱不到空慚多病馬相如¶
　　苦熱五首¶
　　　其一¶
夏來樊圃隔陰晴誰與天工管不平一窟蛟龍時作怪¶
千年草木偶成精政疑沙界熬焦釜未倒銀河洗太清¶
<pb:KR4d0402_WYG_009-10a>¶
誰是蒼生霖雨手普将禹甸釀西成¶
　　　其二¶
絳節彤幢禦火精世間那是水晶城醉横蘄竹愁重醒¶
睡落齊紈惜屢驚家口飛蚊兒女語鄉心過雁弟兄情¶
更闌誰撼千章木悞作連牀夜雨聲¶
　　　其三¶
午醉醒來濯碧泉水亭况是晩凉天横眠蓮葉半晞髪¶
靜對楊枝雙袒肩蹇蝘聲乾林更靜碧梧陰轉月初圓¶
<pb:KR4d0402_WYG_009-10b>¶
茶甌更試纎纎手不仗清風送玉川¶
　　　其四¶
六龍無計駐雙丸壮志摧頺似倒瀾萬里不成遊客夢¶
半生秖辦腐儒餐誰憐打草衰麻答不羨畫松楊契丹¶
世上紛紛誇秃髪到頭那肯着南冠¶
　　　其五¶
六月紅雲不肯移清心自合勝炎曦雲根斵藥移松骨¶
石罅分泉挿木皮未用冰蠶來海嶠坐看凍蟻走蛾眉¶
<pb:KR4d0402_WYG_009-11a>¶
人間寒暑相催廹待寄東溪萬縷絲¶
　　桂花¶
服食生平屑辟邪死埋金粟或金沙忽驚秋骨開成雪¶
誰遣香魂化作花雲外孤芳吟舞鷲月中半影匿妖蟇¶
先生幽佩乘風去獨向仙堂看織紗¶
　　夜坐月下¶
殘雲㸃㸃四飛揚萬里離人共此光誰鑄水銀懸絳闕¶
獨留姹女搗𤣥霜窟中蟾免雙灰刼影底山河㡬戰場¶
<pb:KR4d0402_WYG_009-11b>¶
欲駐頺暉無意計何人樓角韻伊涼¶
　　讀赤壁賦¶
萬舸浮江互蕩磨一番蛟鰐戰盤渦中天日月悲分影¶
對局英雄付逝波形勝空傳二赤壁文章誰肯百東坡¶
荆州風景今何似秋夜時聞窈窕歌¶
　　雜興¶
衰草含烟木葉黄空城摇落客思鄉雁高孤月臨空塞¶
魚退殘星過曲梁醉眼昏花迷野馬帖書戱草掣風檣¶
<pb:KR4d0402_WYG_009-12a>¶
閒來更試絲綸手新釣江鱸一尺長¶
　　晩眺二首¶
依稀風景小羌村不欠東屯稻菽園阿魏搗香風送響¶
雕胡擘玉水開痕招邀紫翠山當座摽撥紅黄菊上盆¶
世上去來俱是客隨風吹送夢歸魂¶
　　　又¶
隔江斗入白雲村分我閒雲伴綺園月鵲自驚翻舞影¶
露蟲相弔洗啼痕窮通蜍玉横書案得失梟盧轉采盆¶
<pb:KR4d0402_WYG_009-12b>¶
可惜牀頭枕客道蕭蕭奔馬醒吟魂¶
　　次韻王䝉泉見寄併和鄙作¶
夜雨連床憶舊時鱗鴻難寄故人詩憐君不察抱心久¶
冩我何如問信遲兩地雲萍無定跡一庭風月不分岐¶
寸衣换得天呉錦豈是騷盟一字師¶
　　菊花¶
不入萎紅爛紫場蕭然清苦凛風霜客中衰鬢隨秋老¶
籬下寒枝似舊香千載有陶期汗漫㡬人後屈話凄凉¶
<pb:KR4d0402_WYG_009-13a>¶
毎愁摇落知誰在只有黄花守死黄¶
　　寄何稼隠¶
憶昔相逄霜露寒再三與我返鄉關溪行散亂飛蓬鬢¶
旅泊凄凉落日顔活計獨傳鴻寶苑清遊重上鹿門山¶
崇朝觸石需滂沛笑我閒雲苦未閒¶
　　偶作¶
結縁無成謾學書倦飛猶自揀庭梧不離文字添衰髩¶
巳外聲名謝壮圖伯畧莫教累恩澤儒詩何事汙裙襦¶
<pb:KR4d0402_WYG_009-13b>¶
從今便覺高擡眼不要奄奄學志蝓¶
　　次韻沃梅泉見寄併見和鄙韻¶
謾道萍踪日夜浮自慚遲鈍戀莬裘聖傳杯裏蘭亭帖¶
婢熟山中笠澤秋有信付将來去燕無心寄與没浮鷗¶
(時稼隠/解盟)去年曽記梅花下細雨離魂阻勝遊¶
　　　又¶
散仙自在步如飛絡腦黄金不受羈籬菊清香須把酒¶
京塵紅漲不緇衣倚樓看劍浮名逼閉戸尋詩過客稀¶
<pb:KR4d0402_WYG_009-14a>¶
水擊槍榆俱有得不妨着我子陵磯¶
　　至日¶
九地窮陰迸穉陽萬家起早拜迎長梅将暖信迎青帝¶
橘子真心服后皇耳藥肯塗銀盒雪牙硝自踏板橋霜¶
詩情只㑹如工部至日年年客異鄉¶
　　和府尹虚谷先生和徐子英韻併寄徐子英¶
千峯蒼翠擁城樓着我宗英七里洲昔日松楸相伴住¶
暮年湖海未歸休詠詩遥認窮司馬騎竹爭迎舊細侯¶
<pb:KR4d0402_WYG_009-14b>¶
莫爲梅花長挽却好将繩削訂由求(漢賢良墓在雉山/東郭先生嘗賦石)¶
(峽記/其事)¶
　　　又¶
袖手闌干獨倚樓暫舒倦眼對滄洲雲山勸我閒方住¶
聲利縈人懶即休後世豈無青史筆浮生那欠赤泉侯¶
巖幽得似銅駞陌粟飯藜&KR0245;却易求¶
　¶
　富山遺稿卷九¶
